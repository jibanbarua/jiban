<html>
    <head>
        <title>ভোট নিয়ে মানুষের আস্থা তলানিতে পৌঁছেছে: নাগরিক সভায় মেয়র আরিফুল</title>
    </head>
    <body>
        <a href="https://www.prothomalo.com/bangladesh/district">জেলা</a>
        <h1>ভোট নিয়ে মানুষের আস্থা তলানিতে পৌঁছেছে: নাগরিক সভায় মেয়র আরিফুল</h1>
        <P><b>নিজস্ব প্রতিবেদক ও প্রতিনিধি লেটসি</b> সিলেট <br><br> প্রকাশ: ২০ মে ২০২৩, ১৯: ০৬ </P>

    

    <img src="./images/image.png" width="" height="400" align="center">
    <p>
<h5>সিলেট সিটি নির্বাচনে প্রতিদ্বন্দ্বিতার বিষয়ে সিদ্ধান্ত জানিয়ে বক্তব্য দিচ্ছেন বর্তমান মেয়র আরিফুল হক চৌধুরী। <br>শনিবার বেলা সাড়ে তিনটায় নগরের রেজিস্টারি মাঠেছবি: প্রথম আলো</p>
</h5>    
    <p>
        বর্তমানে সিলেট কিংবা সারা দেশে নির্বাচনের পরিবেশ নেই বলে মন্তব্য করেছেন সিলেট সিটি <br>করপোরেশনের মেয়র আরিফুল হক চৌধুরী। তিনি বলেন, ‘ভোট নিয়ে মানুষের আস্থা এমন <br> তলানিতে পৌঁছে গিয়েছে যে কোনো নির্বাচন হলেই মানুষ প্রথমেই সন্দেহ প্রকাশ করে বলে, 
       <br> ভোট দিনে দিতে পারবে নাকি আগের রাতেই শেষ হয়ে যাবে।’</p>
    <pre>
        
আজ শনিবার বেলা সাড়ে তিনটায় নগরের রেজিস্টারি মাঠে অনুষ্ঠিত নাগরিক সভায় তিনি এসব কথা বলেন। 
এ সময় তিনি আগামী ২১ জুন সিলেট সিটি নির্বাচনে মেয়র পদে প্রার্থী না হওয়ারও ঘোষণা দেন। গত দুটি সিটি 
নির্বাচনে তিনি বিএনপির মনোনয়নে সিলেটে মেয়র নির্বাচিত হন।</pre>

<p>
    <h6>আরও পড়ুন</h6>
    <h4> <a href="https://www.prothomalo.com/bangladesh/district/politics/dbe6ptp853">আরিফুল হকের প্রার্থী হওয়ার সম্ভাবনা কম </a></h4>
</p>
<pre>
এর আগে নগরের কুমারপাড়া এলাকার নিজ বাসভবন থেকে পদযাত্রা করে হজরত শাহজালাল
(রহ.)-এর মাজারে যান তিনি। মেয়রের সঙ্গে পদযাত্রায় বিএনপি ও সহযোগী সংগঠনের নেতা-
কর্মীসহ সাধারণ মানুষও অংশ নেন। মাজার জিয়ারত শেষে পদযাত্রা করে বেলা ৩টা ২২ মিনিটে 
তিনি রেজিস্টারি মাঠে পৌঁছান।


মেয়র আরিফুল হক বলেন, ‘ভোটাধিকার নিয়ে সাধারণ জনগণের মন থেকে আস্থা তো উঠেই 
গেছে, এমনকি আওয়ামী লীগসহ তাদের জোটের অনেক নেতাও এখন ভোটের অবস্থা দেখে 
আড়ালে-আবডালে নিজেরাই লজ্জা পান।’ তিনি অভিযোগ করে বলেন, ‘সিলেট সিটি নির্বাচনকে 
সামনে রেখে ইতিমধ্যে ব্লুপ্রিন্ট রেডি হয়ে গেছে। কীভাবে ভোট ডাকাতি করা যায়, তার নীলনকশার 
অংশ হিসেবে ইতিমধ্যে পুলিশ প্রশাসনে রদবদল সম্পন্ন হয়েছে।’
</pre>
<h6>আরও পড়ুন</h6>
<h4><a href="https://www.prothomalo.com/bangladesh/district/politics/av6wwfob4s">পাতানো নির্বাচনের আয়োজন করেছে বর্তমান সরকার</a> </h4>
    
<img src="./images/image2.png" width="" height="400" align="center">
</body> 
</html>